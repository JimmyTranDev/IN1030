Oppgave 1 - Observasjon av bruk
a) Planlegg datainnsamlingen. Beskriv følgende:
● Hva du forventer å finne ut ved å studere interaksjonen mellom en bruker og den
digitale løsningen, og hvem du tror faller innenfor målgruppen til systemet?
● Opp til 5 relevante oppgaver du vil be deltakeren om å utføre i systemet.
● Deltakeren. Er hun/han en del av målgruppen?
● Din relasjon til deltakeren. Hvordan tror du dette kan spille inn på dataen du samler
inn?
● Hvordan du vil registrere data under observasjonen, som for eksempel med
penn/papir, opptak av lyd, fotografier, video, annet?

b) Elektronisk behandling av personopplysninger blir regulert i Personopplysningsloven.
Forklar hvorfor vi har samtykkeskjema ved undersøkelser av bruk.

c) Utform et samtykkeskjema tilpasset din undersøkelse som du legger ved besvarelsen din.
Obs: inkluder samtykkeskjema uten navn/underskrift fra deltaker i PDF-filen du
leverer.

d) Gjennomfør en pilotundersøkelse av den planlagte datainnsamlingen. Rapporter kort hva
du erfarte. Hvilke lærdommer tar du med deg til hovedundersøkelsen? Beskriv eventuelle
modifikasjoner på planen og modifiser planen før hovedundersøkelsen.

e) Gjennomfør hovedundersøkelsen (observasjonen). Rapporter kort fra undersøkelsen,
hvilke erfaringer og innsikter fikk du? Husk å ta et ikke identifiserbart bilde for å
dokumentere gjennomførelsen. Legg til det avidentifiserte/sensurerte bildet i PDF-filen du
leverer.

Oppgave 2 - Analyse: Sekvens av handlinger
a) Les gjennom notatet «Sekvens av handlinger mellom menneske og maskin». Forklar hva
formålet med tabellen er, og hva som skal føres inn i de ulike kolonnene. Bruk gjerne
eksempler.

b) Bruk observasjoner du gjorde i oppgave 1. Velg én eller flere av oppgavene du ba
deltakeren om å utføre, og beskriv sekvensen(e) ved hjelp av tabellen fra Sekvens av
handlinger mellom menneske og maskin.

c) Analyser tabellen du fylte ut i oppgave 2b. Hvordan oppfatter du interaksjonen mellom
bruker og system? På hvilke måter kan interaksjonen forbedres eller bli gjort annerledes?

Oppgave 3 - Øvelse: Oppmerksomhet og distraksjon
Les notatet «Oppmerksomhet og distraksjon». I denne øvelsen er det du som er brukeren.
Forsøk å ikke bruke sosiale medier/skru av nettet og telefonen en kveld (fra kl. 18:00-22:00).
Skriv minst tre ulike poenger/refleksjoner over hva du erfarte. Bruk erfaringene du gjorde
deg her, samt erfaringer du har fra tidligere, til å kommentere og problematisere din
forståelse av vår tids “tilgjengelighetskultur”.

Oppgave 4 - Spørsmål til pensum
a) Les notatet: Målinger, nøyaktighet og representasjoner som ligger i pensum, og skriv to
spørsmål til denne. Det kan være noe du lurer på, er usikker på, eller gjerne ønsker å vite
mer om.

b) Les artikkelen: «How Can I Help You? A chatbot’s answers to citizens’ information needs»
som ligger i Leganto. Skriv av en setning eller to fra denne artikkelen, skriv en egen setning,
og lag en referanse til artikkelen.

Oppgave 5 - Refleksjon
Skriv noen setninger om hva du har lært gjennom å jobbe med denne obligen. Hva likte du?
Var det noe som var tankevekkende, engasjerende?
